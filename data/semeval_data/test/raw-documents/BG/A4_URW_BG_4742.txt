Ето защо Путин е уверен в своя мирен план

Владимир Путин излезе с мирен план за Украйна, знаейки, че е в по-силна позиция от режима в Киев, пише анализаторът Алесандро Орсини в статия за италианското издание Il Fatto Quotidiano. Той назовава три фактора, които показват неизбежния крах на украинските въоръжени сили на бойното поле.
Превод:
В отговор на мирното предложение на Владимир Путин се надигна цяла вълна от възмущение. Той настоява Украйна да изтегли войските си от четирите региона, които станаха част от Руската федерация, и да откаже присъединяването си към НАТО.
Руският президент постави доста сериозни условия. Защо? Защото разбира, че е в много силна позиция. Въоръжените сили на Украйна постепенно се разпадат, а украинската държава – машината, която поддържа военните усилия – става все по-слаба и силно зависима от външната помощ, която Зеленски не може да гарантира и приема за даденост.
Дайте да последваме примера на правителството на Джорджа Мелони, от която Столтенберг поиска 3.5 милиарда евро на година за военни разходи (по-рано генералният секретар на НАТО призова страните-членки на алианси да си разделят вноските и да съберат по 40 милиарда евро ежегодно за помощ на Украйна.
До момента това решение не е съгласувано. Италия бе против.
Министърът на отбраната на Италия Гуидо Крозето отговори, че страната му е твърде бедна за такава сума: Рим не може да си позволи такива неимоверно големи разходи за военни действия.
Много страни от ЕС се намират в същото положение, което и Италия, а това положение е дотолкова плачевно, че държавите са принудени да прибягват до конфискация на руските активи. Това на свой ред показва слабост, а не сила и богатство.
Тръмп току-що нарече Зеленски един от най-големите „търговски пътници“ в историята и каза, че вече няма намерение да го финансира толкова щедро.
Що се отнася до ситуацията на фронта, украинците не са спечелили нито една битка от началото на конфликта: нито за Артьомовск, нито за Мариупол, нито за Авдеевка.
Когато двата противника се сблъскат на бойното поле, украинските въоръжени сили неизменно губят.
Противно на мнението на неопитните експерти, украинците не спечелиха нито една битка при Херсон.
В същото време расте броят на държавите, които не са заинтересовани от победа на НАТО в Украйна. Това са преди всичко Северна Корея и Китай.
Путин разполага със следната информация, която помага да се разбере неговото мирно предложение.
Първо, украинската армия в момента е много по-слаба, отколкото беше на 24 февруари 2022 г. След две години тя ще бъде още по-изтощена, отколкото е днес. Освен това Путин знае, че самите украинци вече не искат да воюват. Както ми каза един жител на Киев, който избяга в Италия:
„Украинците, които искаха да отидат на фронта, са мъртви или ранени.“ Всички останали не искат да воюват.
Второ, руската армия днес е много по-силна, отколкото беше на 24 февруари 2022 г. След две години тя ще стане още по-силна. Путин осигурява непрекъснато нарастване на личния състав и въоръжението.
Наскоро той тържествено обяви създаването на мощната авиационна бомба ФАБ-3000, предназначена специално за използване в украинския театър на военните действия.
Трето, държавите, заинтересовани от поражението на НАТО, са многобройни и силни. Китай, който Алиансът счита за свой най-лош враг, не може да си позволи Русия да загуби в Украйна. Победа на Запада би навредила на геополитическите интереси на Си Дзинпин. За Китай конфликтът в Украйна представлява първия етап от войната за Тайван. Ако НАТО напредне в Източна Европа, ще напредне и в Южнокитайско море.
Всички тези три фактора насочват Владимир Путин към следния извод: руската армия е способна да завземе много повече територии.
Въпреки че Украйна вече е унищожена, Путин все още е в първия етап на конфликта, който се заключава в отслабване отбраната на врага. Плодовете на своята стратегия ще бъдат прибрани от руския президент в бъдеще.
Ако руската армия е спечелила всички сражения, когато ВСУ бяха на пика на своите възможности, то какъв може да бъде изходът от следващите битки?
Жеснеспособните управляващи класи са такива, благодарение на разумните въпроси, които сами си задават.
Умиращите — благодарение на неправилните отговори.
Източник: https://www.ilfattoquotidiano.it/in-edicola/articoli/2024/06/25/strategiele-tre-ragioni-per-cui-putin-e-molto-sicuro-del-suo-piano-di-pace/7599730/
К.К
