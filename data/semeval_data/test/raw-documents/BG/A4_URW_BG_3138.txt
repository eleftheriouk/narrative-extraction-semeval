Руски журналист: Готвят убийството на Румен Радев от страх, че влиза в политиката след разпада на “Промяната”!

Колко “опасен” за външно – политическата ориентация на България и застрашен ли е животът му? Разсъждава руска медия, която смята, че има голяма опасност генералът – пилот и биеш шеф на ВВС да бъде убит.
Естествено, „кукловодите” от Брюксел и Вашингтон ще положат всички усилия да не допуснат Радев до реалните лостове на властта, пише Politnavigator
Блгарският президент Румен Радев трябва да се погрижи за сигурността си, особено след покушението срещу словашкия премиер Роберт Фицо, който отказа да дава оръжие на режима в Киев. А Румен Радев обяви открит бунт срещу САЩ, пише Игор Перминов в руския портал Politnavigator.
Предлагаме превод на текста без редакторска намеса, напечатан в Епицентър:
Българският „елит” отдавна е загубил доверието на народа. Дългата поредица от предсрочни избори, в които традиционно участват по-малко от половината граждани на страната (не повече от 40%), е пряко потвърждение за това. На 9 юни са насрочени поредните, изглежда вече шести „извънредни“ избори за Народно събрание. С голяма степен на вероятност те са обречени на провал.
Протежетата на американското посолство от управляващата страната партия „Продължаваме промяната” загубиха целия си електорат след няколко оглушителни скандала.
Водещи позиции сега имат две сили: старата евроатлантическа партия ГЕРБ (Граждани за европейско развитие на България) и патриотичната (до голяма степен проруска) партия „Възраждане“.
И двете декларират желанието си да управляват България самостоятелно, без да влизат в съюзи или коалиции с други партии. И двете имат много малък шанс да получат достатъчна подкрепа на гласоподавателите. Това означава, че изборният маратон ще продължи вечно. България отново дълги години ще съществува без легитимно правителство и работещ парламент…
Президентът Румен Радев може да прекъсне този порочен кръг. Популярността му сред българите вече няколко години значително надминава рейтингите на всеки местен политик!
За да направи това, обаче, той трябва да напусне високия си, но лишен от реална власт, пост и открито да влезе в борбата, ръководейки собствена политическа сила.
Изявленията на Радев от последните ден дават основание да се каже, че той е близо до това решение.
Ето някои тезиси от изявленията на Радев:
„Нашите самопровъзгласили се евроатлантици с радост биха изпратили всички българи на фронта в Украйна. Те са страхливи и неспособни сами да вземат такова решение, защото много добре знаят, че ще бъдат остракирани и отхвърлени от обществото, както се случи, когато се опитаха да отменят 3 март като национален празник (В Деня на Освобождението от османско иго, бел. авт.).“
„Надявам се българските политици да разберат, че досега имаше две червени линии, които възпираха неконтролируемата ескалация на конфликта. Първият беше да се ограничи географският обхват на войната само до украинска земя. И второ, предотвратяване на пряка конфронтация между НАТО и Русия. С решението да се разреши използването на западни оръжия на руска територия и изпращането на военни инструктори и съветници на фронтовата линия в Украйна, тези червени линии вече са преминати и за съжаление нашите политици стават част от такива неадекватни решения, с всички произтичащите от това последствия“.
„Надявам се българите да осъзнаят, че живеем в трудни времена и икономическото ни развитие зависи от активността на всеки един от нас. Изопачаването на истината се превръща в постоянна черта на българската политика, виждаме и как се изопачават думите ми. Участието на НАТО в конфликта в Украйна е публична тайна, която става все по-очевидна. Такова участие носи със себе си риск от ядрен Армагедон. Всички спекулации по тази тема са насочени към приспиване на общественото мнение.”
Напомням, че горните твърдения са на президент на държава, членка на НАТО и ЕС. Признаването на тези очевидни факти вероятно е изисквало голяма лична смелост от Радев. Освен това думите му звучат като ясна предизборна програма, която със сигурност ще намери подкрепата на населението.
Естествено, „кукловодите” от Брюксел и Вашингтон ще положат всички усилия да не допуснат Радев до реалните лостове на властта. Както знаете, те са способни на всякакви, най-мръсните и престъпни стъпки.
Доказателство за това е неотдавнашният опит за убийство на словашкия премиер Роберт Фицо, който отказа да достави оръжие на режима в Киев.
Логично е българският президент да се погрижи за собствената си сигурност.
Превод и редакция: Епицентър.БГ