Калифорния съди големи петролни компании, които мамели от десетилетия

Климатичната криза, предизвикана от тях - от екстремни горещини до суша и недостиг на вода, била неоспорима
Още по темата
Щатът Калифорния съди няколко от най-големите петролни компании в света, твърдейки, че действията им са причинили щети за десетки милиарди долари и че са заблудили обществеността, като са омаловажили рисковете, свързани с изкопаемите горива, съобщава New York Times.
Вестникът описва гражданското дело, заведено в Сан Франциско в петък, като "най-новия и най-значителен съдебен иск, насочен срещу петролните, газовите и въглищните компании за ролята им в причиняването на климатичните промени".
Искът, насочен срещу Exxon Mobil, Shell, BP, ConocoPhillips и Chevron, цели "създаването на фонд за намаляване на щетите, който да плаща за бъдещите щети, причинени от свързаните с климата бедствия в щата", пише вестникът и добавя, че "Американският петролен институт, търговска група от индустрията със седалище във Вашингтон, също е посочен като ответник".
Изданието цитира губернатора на Калифорния Гавин Нюсъм, който заяви: "Тези хора разполагаха с тази информация и ни излъгаха, а ние можехме да предотвратим някои от най-значимите последици... Това е срамно. Отвращава те до дъното на душата ти."
Гардиън съобщава: "В жалбата от 135 страници се твърди, че компаниите са знаели поне от 60-те години на миналия век, че изгарянето на изкопаеми горива ще затопли планетата и ще промени климата, но са омаловажавали надвисналата заплаха в публични изявления и маркетинг."
The Hill цитира главния прокурор на Калифорния Роб Бонта, който казва: "Климатичната криза, предизвикана от тях - от екстремни горещини до суша и недостиг на вода - е неоспорима. Време е [петролните компании] да платят, за да намалят вредите, които са причинили. Ние ще посрещнем момента и ще се борим неуморно от името на всички калифорнийци, особено на тези, които живеят в общности с екологична справедливост." Потенциалният размер на фонда за намаляване на щетите, който Бонта преследва, "предстои да бъде определен", отбелязва Los Angeles Times. Блумбърг, Ал Джазира, Файненшъл Таймс, Форбс, Си Ен Ен, Ройтерс и ДеСмог отразяват събитията.
Междувременно Нюсъм заяви, че ще подпише и забележителния законопроект за климата, приет от законодателния орган на щата миналата седмица, който изисква от големите компании да оповестяват публично своите емисии на парникови газове, пише New York Times.
Вестникът обяснява, че новият закон "ще изисква от около 5000 компании да докладват за количеството на замърсяването с парникови газове, което се отделя пряко от дейността им, а също и за количеството на непреките емисии от неща като пътувания на служителите, изхвърляне на отпадъци и вериги за доставки".
По време на събитие в рамките на Седмицата на климата в Ню Йорк Нюсъм заяви: Не, няма да го направя." "Бих ли се отказал от това лидерство, като отговоря по друг начин, освен: Разбира се, че ще подпиша този законопроект? Той допълни, че подписът му е с "една скромна уговорка", че неговият офис иска "известно изчистване на някои малки формулировки" в закона, пише вестникът, но той не поясни промените, които желае да направи. Ройтерс също публикува материала.