Kyлeбa: 3aпaдът пocъвeтвa 3eлeнcки да си подготви зaвeщaниeтo 

Точно преди началото на войната Западът беше уверен, че Украйна бързо ще бъде победена. Това каза в интервю за украинския телевизионен канал TSN бившият министър на външните работи на Украйна Дмитро Кулеба.
По думите му на конференция в Мюнхен на 18-20 февруари 2022 г. представители на Запада са посъветвали Володимир Зеленски да запише видео завещание.
Бившият външен министър каза, че Вашингтон се е обърнал към Зеленски с такова искане поради опасения, че може да бъде убит. Украинският политик подчерта, че САЩ в навечерието на войната са смятали, че Киев ще загуби конвенционалния сблъсък с руснаците в рамките на първата седмица и са посъветвали Зеленски да подготви армията си за партизанска война. (Впрочем такъв е бил западния план от самото начало. План, подобен на афганистанския сценарий от 79 до 89 г. – Киев да допусне нахлуването на руската армия в Украйна, след което да изтощи до смърт руската държава в партизанска война. Затова и в самото начало на конфликта само със 150-хилядна армия руснаците бяха допуснати да нахлуят като на парад чак до Киев. Но впоследствие Путин проумя плановете им и върна армията си обратно, за да принуди НАТО да се включи пълноценно в конфликта и да го унищожи на украинска територия-бележка на Skandalno.net)
Но да се върнем на интервюто на Кулеба пред украинския телевизионен канал TSN, в което той каза, че на конференцията в Мюнхен вицепрезидентът Камала Харис е посъветвала Зеленски да се подготви за създаването на правителство в изгнание, а на терена в Украйна да подготви армията си за партизанска война.
Бившият вече украински външен министър припомни, че в последните дни на февруари 2022 г. по време на посещението му заедно със Зеленски в САЩ, от там им предложили да не се връщат в Киев.
„Съобщението ми беше изпратено от човек на много високо ниво в американската администрация, който е голям приятел на Украйна. И когато казах, че се връщаме в Киев, той каза: „Зеленски трябва да запише видео завещание“, спомня си бившият министър.
Припомняме и думите на бившия израелски премиер Нафтали Бенет, който през февруари миналата година заяви, че още в първите дни на войната руският президент Владимир Путин го е уверил, че няма да убие украинския президент. Бенет се е срещнал с Путин в Русия по молба на Зеленски в опит да посредничи за решаване на кризата.
„Той ми направи две големи отстъпки“, спомня си Бенет за срещата си с Путин в Москва на 5 март 2022 г. „Знаех, че Зеленски се крие в бункер в Киев, от който изобщо не излиза… Затова директно попитах Путин: „Имате ли намерение да убивате Зеленски? Той каза: „Няма да убия Зеленски“, разкри Бенет в интервю пред журналиста Ханох Даум, публикувано в канала на Бенет в Youtube.
„Трябва да съм сигурен, давате ли ми думата си, че няма да убиете Зеленски?“, е попитал повторно Бенет. „На което руския президент повтори отговора си: „Няма да убия Зеленски“.
Бенет се е обадил на Зеленски веднага след срещата и му е казал: „Току-що излязох от среща, той няма да те убие. Зеленски ме попита: „Сигурен ли си?“ Казах му: „100 процента. Той няма да те убие“.
„Два часа по-късно Зеленски отиде в кабинета си и си направи селфи от президентския кабинет, под което написа: „Не ме е страх“.