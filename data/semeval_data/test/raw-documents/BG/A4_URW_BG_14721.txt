Страх в САЩ от неконтролирана ескалация с Русия

Отговорност или джентълменско споразумение
Politico съобщава, цитирайки старши помощник на сенатор и два източника от администрацията на Байдън, че поради ядрените способности на Русия, САЩ се страхуват много повече от една неконтролирана ескалация с нея, отколкото с Иран.
Доказателство може да се намери във факта, че САЩ без много угризения свалят иранските ракети над Израел, но няма и да си помислят да свалят руските ракети, изстреляни срещу Украйна. Това разстройва Зеленски и някои от неговите сънародници, които в резултат се чувстват в ролята на второкласен съюзник.
Ядрените различия между Русия/Украйна и Иран/Израел обясняват защо САЩ подхождат по различен начин към двата конфликта. Сравнително по-прагматичните американски и руски политици, които все още имат решаващата дума, засега успяват да избегнат една неконтролируема ескалация, която искат техните опоненти. По-прагматичните съперници на американските ястреби, които все още управляват, винаги предварително силно сигнализират за намеренията от увеличаване на степента на ескалацията. Това позволява на Русия да се подготви и по този начин да се въздържи от „прекомерната реакция“, която би рискувала да доведе до Третата световна война.
По същия начин Русия продължава да се въздържа от възпроизвеждането на своя версия на американската доктрина „шок и ужас“. Това намалява вероятността Запада да „прекали“ чрез пряката си намеса в конфликта, за да спаси своя геополитически проект с риск от започване на Третата световна война.
Може само да се спекулира дали това се дължи на отговорността на постоянните военни, разузнавателни и дипломатически агенции на „дълбоката държава“, имайки предвид мащаба на заложеното, или е резултат от едно „джентълменско споразумение“.
Каквото и да се случи, неядреният Иран не е в състояние да застраши съществуването на САЩ, за разлика от ядрената Русия, която би ударила цели в страните от НАТО, ако трябва да отговори на прихващането на нейните ракети. А това лесно може да предизвика ескалация с апокалиптични последствия. Разбира се, има и войнствено настроени политици в САЩ, които биха били готови да рискуват подобен сценарий, както и да рискуват гореспоменатия и сравнително по-малко значим сценарий в Близкия изток, но техните по-практични съперници все още са в състояние да ограничат тези рискове.
(Превод: Павел Павлов)