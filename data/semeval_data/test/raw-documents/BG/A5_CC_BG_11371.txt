От Алпите до Дарданелите – екстремните горещини парализират Европа

Европа е в плен на екстремно лято, предизвикано от климатичните промени, а държавите на Стария континент се борят да се справят с последиците от високите температури, бушуващите горски пожари и опустошителните наводнения, пише в свой анализ CNBC и припомня:

„Само през последните няколко дни пожарникарите в Гърция се бориха да овладеят пожар, унищожаващ къщи близо до столицата Атина, френският производител на електроенергия EDF заяви, че през уикенда е възможно намаляване на производството на ядрена енергия поради прекомерните горещини, Италия издаде здравни предупреждения за "извънредни условия", а турските власти за кратко затвориха стратегически важен воден път, за да освободят района за самолети, които се борят с горските пожари наблизо“.

Междувременно в Норвегия, която през последните седмици пострада от проливни дъждове, наводнения и свлачища, отново е обявена червен код от най-високо ниво за дъждове в южната част на страната.

Изменението на климата удря кредитните рейтинги на водещите икономики Неуспехът в ограничаването на въглеродните емисии в световен мащаб ще доведе до повече разходи по дълга на 59 държави

Продължителната битка на Европа с екстремните метеорологични условия идва малко след като официалните данни показаха, че юли е бил най-горещият месец в историята. Със сигурност извънредната ситуация с климата, която се дължи предимно на изгарянето на изкопаеми горива, прави екстремните метеорологични условия и техните въздействия по-чести и по-интензивни, продължава медията и цитира Алваро Силва, експерт по климата в Световната метеорологична организация към ООН:

"Това е новото нормално състояние и не е изненада. Честотата и интензивността на много екстремни явления, като например горещини и обилни валежи, са се увеличили през последните десетилетия. Съществува висока степен на увереност, че предизвиканото от човека изменение на климата, причинено от парникови емисии, е основният двигател. Това ни дава дългосрочен контекст за нарастващата поява и тежест на такива екстремни метеорологични и екстремни явления."

Пореден удар за ледниците

В Гърция горските пожари бушуват от няколко дни край столицата Атина, а властите предупреждават, че горещините и силните ветрове могат да подхранят нова вълна през следващите дни. Бушуващият огън взе редица жертви, след като във вторник пожарникари откриха обгорелите тела на 18 души, за които се предполага, че са мигранти, преминали турската граница, близо до североизточния град Александруполис. В понеделник при отделни пожари загиват двама души, а двама пожарникари са ранени.

Светът кипи: Преживяваме един от най-горещите месеци в историята сиСпоред някои учени, юли може да се окаже най-горещия месец за последните 120 000 години

Във Франция енергийната компания EDF обяви в понеделник, че вероятно ще трябва да намали производството на ядрена енергия през предстоящия уикенд, тъй като горещата вълна в големи части от страната е затоплила реките, използвани за охлаждане на някои от реакторите. В същия ден страната издаде предупреждение за екстремни горещини за четири регионални департамента в южните области Рона, Дром, Ардеш и Горна Лоара.

В Италия властите обявиха червен код за "извънредни условия", което означава, че дори здравите хора са изложени на риск от неблагоприятни последици от екстремните горещини. Според италианската метеорологична служба Meteo.it в петък се очаква максималните температури да достигнат около 40 градуса по Целзий във вътрешните райони на Сардиния. Според сайта за прогнози изключителните горещини се дължат на антициклон, известен като „Неро“. От събота обаче се очакват силни гръмотевични бури и "внезапно понижение на температурите".

Турските власти пък съобщават в сряда, че корабоплаването през пролива Дарданели ще бъде частично възобновено, след като пожарникарите са успели да ограничат разпространението огромен горски пожар в северозападната част на страната.

Преустановяването на движението на плавателни съдове по маршрута, който свързва Егейско и Черно море, е разпоредено, за да се даде възможност на хеликоптери и самолети да загребват вода за потушаване на пожарите.

Рейн пресъхва. Германската икономика търси алтернативи Реката с дължина 1230 км е търговска артерия за 80% от вътрешните превози на стоки в Германия

Жегата достига нови висоти и в Швейцария. В понеделник централноевропейската страна отчита нов рекорд за т.нар. линия на нула градуса по Целзий - ключов метеорологичен маркер в планинските райони, който отразява височината, на която температурата пада под нулата.

Швейцарската метеорологична служба съобщава в понеделник, че показанията на нейните балони показват, че нулевата граница в Пайерн, Западна Швейцария, се е изкачила до 5298 метра над морското равнище. Това е най-високото ниво, откакто този показател се следи - близо 70 години, и надминава предишния рекорд, който беше поставен едва през юли миналата година.

"Пореден удар за ледниците, които вече силно пострадаха през тази година. Снежна покривка има само на най-високите места", предупреждава Матиас Хюс, ръководител на швейцарската мрежа за наблюдение на ледниците и член на общността Global Cryosphere Watch.