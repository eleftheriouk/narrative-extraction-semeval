ВЕТРОГЕНЕРАТОРИТЕ И „ЗЕЛЕНАТА“ ЕНЕРГИЯ СА ЖЕСТОКА ИЗМАМА

Естествено, както всичко пропагандирано от Елита, и възобновяемата им енергия е абсолютна измама, нямаща нищо общо с опазването на природата. Вече дори децата разбраха защо измислиха несъществуващия проблем с „Глобалното затопляне“. А именно, за приватизиране на световните ресурси. Но още по-шокиращо е как се „борят“ с него.

Заради фотоволтаиците и вятърните турбини са изсечени и продължават да се изсичат буквално стотици милиони дървета по света, а уж целят намаляване на въглеродния отпечатък? Подобно число, но в декари е и опустошената земеделска площ, еквивалентна според някои източници на цялата територия на Германия. За производството на носещите „зелена“ енергия колектори и турбини се използват канцерогенни химикали и тежки метали, а след края на експлоатационния период (разбира се, много по-кратък от обещаното) съоръженията не подлежат на рециклиране и замърсяват още повече природата, създавайки огромни по мащаб сметища.

Почвата под тези слънчеви колектори е отровена безвъзвратно

И изобщо що за безумие е да се базира енергийната политика на цели държави върху ресурси, които са с променяща се интензивност като слънцето и вятърът?

Случаят с ветрогенераторите е особено показателен за обема на престъплението, извършвано срещу човечеството. На първо нясто, произвежданият от тях ток е практически неизползваем заради постоянните колебания (флуктуации) на напрежението. Оказва се, че вятърните турбини не само не могат да подадат стабилен ток към електропреносната мрежа, но и консумират такъв в значителни количества от нея, за да компенсират промените в скоростта на вятъра или липсата му. А най-шокиращото е, че по същата причина много от тях използват даже и дизелови генератори. Сега виждате ли вече обема на измамата?

Идеята е за наша сметка безумно да се хвърлят гориво и ток на вятъра, а не да се произвеждат от него!

На Глобалистите не им пука въобще за природата, в противен случай никога не биха пръскали навсякъде въздуха денонощно с химикали. Те искат единствено да ни контролират и редуцират чрез банкрут на държавите, глад и пълна зависимост на гражданите от задаващото се световно правителство. Точно затова така ударно се унищожават основни ресурси като храната и енергетиката. По същата причина крият от нас и чрез силови средства подтискат развитието на истинските технологии за екологично чиста и безплатна енергия, използвани през хилядолетията от предишните цивилизации.

Например, колко от вас знаят, че токът щеше да е два пъти по-евтин, ако просто не плащахме измислената такса за въглеродни емисии? Някой да е попитал българите дали сме съгласни да ни я начисляват, или май отдавна не сме суверена тук? А знаете ли, че най-големите замърсители и най-мощните държави в света като Китай, Русия и САЩ не плащат такси за въглеродните си емисии? Само ние бедните ли сме толкова загрижени или за пореден път ни правят на глупаци?

Отделен въпрос е: на кого точно ги плащаме тези пари и какво се прави с тях? Разбира се, заминават към определени частни хедж фондове, но не и за засаждане на наистина намаляващите въглеродния двуокис дървета. В шизофреничната реалност, в която живеем, всичко случващо се е напълно противоположно на нормалността. Вместо за засаждане на дървета, парите за така наречената „зелена енергия“ отиват за изсичането им и освобождаване на огромни пространства за неефективните ветрогенератори и слънчеви панели, тъй като, както вече казах, целта никога не е била екологията или просперитета. Неслучайно Китай и Германия отново инвестират във въглищни централи (дори и немците се усетиха), а ние сме тръгнали да закриваме нашите…

Накрая ще завърша с няколко факта за ветрогенераторите, нека всеки запазил разсъдъка си сам да прецени колко са екологични. Естествено, както вече разбрахме те ток не произвеждат, сложени са, за да консумират наличния и да вдигат цената му, но вижте какво още причиняват:

Перките на вятърните турбини не могат да се рециклират, затова се трупат с години по сметищата и създават огромни количества токсичен боклук

Всяка вятърна мелница тежи 1688 тона (еквивалент на теглото на 23 къщи) и съдържа 1,300 тона бетон, 295 тона стомана, 48 тона желязо, 24 тона фибростъкло и трудните за добиване редки метали неодим, празеодим и диспросий. Всяко от трите остриета тежи 5,216 кг и има живот от 15 до 20 години, след което трябва да бъдат сменени. Не можем да рециклираме използвани лопатки на ротора.

Вятърните турбини убиват птиците

Вятърните турбини произвеждат инфразвук и убиват хиляди насекоми, прилепи и птици, имали „неблагоразумието” да прелетят покрай перките.

Вятърните турбини отделят много опасен газ, разрушаващ екосистемата, като Германия е най-големият замърсител в Европа.

Химикалът се използва като изолатор в компонентите на вятърните турбини и изтича в околната среда при експлоатацията им. Той е определен като най-силният парников газ в света. Тъй като Германия е лидер в използването на вятърни турбини в Европа, учените казват, че това е основният фактор зад изключително високите нива на SF6 там. Всъщност серният хексафлуорид е 24 000 пъти по-вреден за климата от въглеродния диоксид. След като навлезе в атмосферата, са необходими над 3000 години, за да се разложи, според доклад на немската медия Taggeschau.

Ангел Ангелов