Рябков: Украйна никога няма да стане член на НАТО

Украйна никога няма да стане член на НАТО, надявам се, че г-н Столтенберг разбира това, заяви руският зам.-министър на външните работе Серегй Рябков в интервю за ТАСС. По думите му, проведената миналата седмица в Швейцария конференция за мир в Украйна, е била просто "семейна снимка". "Важно беше да се наредят на подиума и да се снимат. И се получи слабо, защото съставът беше много ограничен като численост, а нивото не оправда очакванията на организаторите и стоящите зад тях американци", каза Рябков.
Помолен да коментира думите на Столтенберг, че за да влезе Украйна в НАТО, първо трябва да победи Русия, Рябков бе категоричен: "Значи това никога няма да се случи. Надявам се, че г-н Столтенберг разбира това. Той знае по-добре от мен как беше подготвено прословутото решение от 2008 г., когато лидерите на НАТО написаха на най-високо ниво, че Украйна ще стане член на НАТО. Това беше причината за голяма част от цялата криза, на която сме свидетели днес. Ако членовете на НАТО са готови да продължат да следват това гребло и историята не ги учи на нищо, тогава ще получат удар по челото с дръжката на това гребло. И синините им ще се влошат", заяви руският зам.-външен министър. Значи според вас Украйна никога няма да стане член на НАТО, пита журналистът от ТАСС, на което Рябков отговаря: "Мисля, че е изключено".
По думите му, конференцията за мир в Украйна, проведена миналата седмица в Швейцария, е била "семейна снимка". "Важно беше да се наредят на подиума и да се снимат. И се получи слабо, защото съставът беше много ограничен като численост, а нивото не оправда очакванията на организаторите и стоящите зад тях американци", коментира Рябков.
"Президентът (Владимир Путин) говорѝ пределно конкретно и ясно за параметрите на уреждането, които сме готови да приемем и при които е възможно подновяване на преговорите, прекъснати през 2022 г. Имат го на хартия, могат да се обърнат към тази позиция във всеки един момент", продължи руският зам.-външен министър. "Президентът каза изчерпателно какво трябва да се направи и как. И пътната карта е на масата, нека прочетат тези предложения и да разберат логиката им и тогава да реагират. Досега това не се е случило. Досега не сме чули нищо друго освен отричане на тези предложения. Естествено, в условията на този тотален негативизъм и антируска лудост за какво наше участие в някакви последващи събрания а ла Бюргенщок може да става дума?", попита Рябков.
По повод решението на лидерите на Г-7 да предоставят 50 млрд. долара на Украйна от печалбите от замразените руски активи до края на 2024 г., дипломатът заяви, че "това е скандална тема от всички гледни точки. Най-поразителен е цинизмът, с който тези хора обсъждат очевиден случай на кражба. Това е имущество, което те са откраднали, с което искат да се разпореждат. (...) Междувременно тези квази-високочели фигури демонстрират пълно нежелание да наричат нещата с истинските им имена. Напротив, опитват се да осигурят някаква правна база за кражбата си. Оруел просто си отдъхва, всъщност не би си и помислил такова нещо. (...) Това е просто показател за морала, който доминира в тяхното общество. Цивилизационното падение е най-характерното за тази група. Групата на седемте демонстрира максимално ниво на пренебрежение към нормите на съжителство на нашата планета и максимално ниво на готовност да направи всичко в името на поддържането на своя квазимонопол върху финансите и банковата система, опитите си да диктуват на тези, които не ги устройват по някаква причина, техните прословути правила, въз основа на които искат да продължат да поддържат някакъв световен ред. Това не е световен ред, това е хаос".
"За тях е по-важно да посегнат на Русия. И в тази сляпа омраза към нашата страна те напълно зачеркват всичко, което трябва да бъде абсолютно непоклатима основа в собственото им общество. Частната собственост, чуждата собственост винаги е свещена и неприкосновена. Сега всичко това е зачеркнато. Сигурен съм, че световното мнозинство си прави съответните изводи. Ако това продължи, все повече и повече хора просто ще се страхуват да имат каквато и да е отношения с тази група", подчерта руският зам.външен министър.
