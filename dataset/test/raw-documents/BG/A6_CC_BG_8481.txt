Джон Ф. Клаузър, Нобелов лауреат по физика, нарича климатичната истерия опасно изкривяване на науката

Д-р Джон Ф. Клаузър, един от тримата носители на Нобелова награда за физика за 2022 г. за работа в областта на квантовата компютърна наука, критикува твърденията за извънредна климатична ситуация.
Клаузър, който заедно с Ален Аспект и Антон Зейлингер е пионер във феномена на „заплитането“ с вълнуващи последици в света на квантовата информация и криптиране, твърди, че няма климатична криза.
През май Клаузър беше избран за член на борда на директорите на “Коалиция CO2”, група от учени, посветени на популяризирането на ползите от въглеродния диоксид и неговата съществена роля в околната среда. Групата включва още физикът д-р Уилям Хапър, геологът д-р Грегъри Райтстоун и физикът д-р Ричард Линдзен.
Климатичните истерици твърдят, че емисиите на парникови газове, предимно CO2, водят до неконтролирано глобално затопляне.
„Популярният образ на изменението на климата отразява опасна корупция в науката, която заплашва глобалната икономика и благосъстоянието на милиарди хора“, каза Клаузър. „Погрешните схващания в областта на климатологията метастазираха в масова шокираща журналистическа псевдонаука.
И тази „псевдонаука“ има последствия, които далеч надхвърлят климатологията.
„На свой ред тази псевдонаука се превърна в изкупителна жертва за широк спектър от други несвързани проблеми. Тя се популяризира и разпространява от едни и същи заблудени бизнес маркетолози, политици, журналисти, правителствени агенции и еколози“, смята Клаузър.
Клаузър твърди, че „извънредната климатична ситуация“, за която говорят Ал Гор, Джо Байдън, Джон Кери, Александрия Окасио-Кортес и други, не съществува.
„Според мен няма истинска климатична криза“, каза той. „Съществува обаче много реален проблем с осигуряването на приличен стандарт на живот за голяма част от населението на света и свързаната с това енергийна криза. Последното е ненужно влошено от това, което според мен е сбъркана климатология”, допълва ученият.
Клаузър изнесе реч на събитието “Квантова Корея-2023” през юни.
Физикът разкритикува Нобеловия комитет за 2021 г. за присъждането на награда за разработване на компютърни модели, предназначени да предскажат глобалното затопляне. Според Клаузър повечето компютърни модели не вземат предвид рязката стабилизация на температурата, която осигуряват облаците.
Съобщава се, че Клаузър е разработил свой собствен климатичен модел, който взема предвид стабилизиращия ефект на облаците. Според него този регулаторен ефект на отразяващата облачна покривка е петдесет пъти по-силен от всеки затоплящ ефект, причинен от CO2.
По-нататък той заявява, че „Междуправителственият панел по изменение на климата и Националната академия на науките на САЩ многократно са признавали, че ефектите от облаците наистина представляват най-голямата несигурност в техните климатични прогнози.“
Всъщност МПИК почти не взема под внимание облаците: „Междуправителственият панел в своя подробен анализ на облаците и тяхното въздействие върху климата, напълно погрешно разбира влиянието на облаците и напълно игнорира този доминиращ процес на пренос на енергия“, каза Клаузър.
Въпреки че Клаузър има Нобелова награда, климатичните истерици или пренебрегват мнението му за изменението на климата, или твърдят, че той не е от типа учен, който може да има мнение. Потребителят на “Туитър” с прякор “Бонус”, който нарича себе си „учен“, използва точно тази тактика:
„Д-р Джон Ф. Клаузър няма никакъв опит в науката за климата. Той дори не осъзнава, че обратната връзка между облаците е отговор на промяната в температурата, причинена от CO2. Връзките му с лобистките групи на производителите на изкопаеми горива само показват, че той греши по въпросите на климата”.
Доминиращата тактика на култа към климата е да се игнорира Клаузър и неговата критика на тяхното политическо (ненаучно) движение.
В крайна сметка, вместо да се вслушват в това, което казва, те вероятно ще се опитат да го свържат с „Големия петрол“ или „Лобито на изкопаемите горива“. Той и подобните му плашат климатичните истерици, защото не се подчиняват. Клаузър е човек, който казва това, което мисли. И той казва това с Нобелова награда зад гърба си.