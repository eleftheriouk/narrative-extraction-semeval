Как промените в климата ще се отразят на световните туристически дестинации

Кои курорти във Франция няма да отворят тази зима заради липса на сняг

Туризмът е един от най-засегнатите сектори от глобалното затопляне. В Южна Европа опустошителните пожари и екстремно високите температури докараха до бедствено положение много туристи. По високите части ски-курорти изчезват заради липса на сняг. Ще промени ли изменението на климата туризма, особено по Средиземноморието? Отговорът е да.

Специалисти са категорични, че глобалното затопляне ще направи популярни дестинации все по-малко посещавани. Всъщност, регионите, които привличат най-много туристи, са и най-засегнати от климатичните промени. Прогнозите са все по-предпочитани през лятото да стават страните от Северна Европа, а на по-топлите места да се почива през по-студените месеци.

В Гърция хиляди туристи бяха евакуирани заради пожари, в Испания температурите надвишаваха сезонните норми с 15°C. Италия, Франция и Португалия също пострадаха от жегите.

„Разбира се, че ние сме тези, които промениха климата. Съсипахме света, трябва да го осъзнаем“, заяви сестра Антониета.

Докато през миналото лято високите температури костваха живота на повече от 60 000 души, тази година е на път да се превърне в най-горещата в историята, а месец септември най-топлия в световен мащаб. „Страхотно е да се наслаждаваме на това време – особено за мен, защото съм човек, който обича слънцето и топлината, но е прекалено и не е нормално, защото монетата има и друга страна. Ако времето продължи така, ще последва голяма суша, а от това ще пострадат сериозно други места“, смята Луиза Бернардо.

Експерти в туризма прогнозират, че през следващите години туристите ще се пренасочват към по-малко популярни летни дестинации. Тази година много испанци и италианци предпочетоха Белгия, а французите се насочиха към скандинавските страни.

Разбира се, туристите няма да избягат от слънчевите дестинации, но е вероятно преосмисляне на туристическите сезони. Средиземноморието може да привлича повече посетители април и ноември, което е възможност и за намаляване на свръхтуризма. Монблан се смали с 2 метра за 2 години, а швейцарските ледници са изгубили 10 процента от общия си обем.

„Ясно е, че имаме температури, които никога преди не сме имали. Но трябва ли правим заключения от това? Наблюдаваме, взимаме под внимание, записваме в базата данни…..След години можем да кажем дали това явление е заради изменението на климата. Днес все още е свързано с времето“, посочи геодезистът Фарук Кадед.

И макар все още да е рано за прогнози относно зимния сезон, малкият френски курорт Ла Самбуй окончателно затвори врати. Заради липсата на сняг миналата зима, почивната станция е регистрирала загуби от 500 000 евро. Градската управа реши да демонтира трите лифта, а занапред ще привлича посетители за разходки в планината.

