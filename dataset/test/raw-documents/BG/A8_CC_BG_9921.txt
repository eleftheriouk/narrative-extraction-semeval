Изтича времето ни да успеем да повлияем на глобалното затопляне

Благодарение основно на неутолимата ни жажда за изкопаеми горива земната температура в глобален мащаб е само на една ръка разстояние от прага от 1,5 С през 2023 г. Според данни на европейския климатичен център „Коперник“ точната стойност е 1,48 С.
Силното метеорологично явление „Ел Ниньо“, което в момента се намира в Източния Тихи океан, временно затопля още ситуацията, което означава, че вероятно ни очаква дори още по-гореща 2024 г. Според „Коперник“ може да наблюдаваме затопляне от над 1,5 С догодина.
Добрата новина е, че световните лидери все още не са се провалили напълно. Лошата е, че времето им бързо изтича. И малко данни:
- Миналата година бе най-топлата от поне 1850 г. и най-вероятно приблизително от 125 000 г. преди Новата ера.
- Между юни и декември всеки от месеците е бил най-горещият в своята група в историята.
- Юли и август бяха най-горещите месеци в историята – изобщо
- Миналото лято е било най-горещият сезон в историята
Всичко това допринесе за горещите вълни в Китай, Европа и САЩ, пожари в Канада и Гърция, засушавания в Африка, наводнения в Либия и САЩ, смърт на корали и др. в разгара на всичко това на срещата си в Дубай през миналата есен световните лидери успяха да дадат само бегли обещания за отказ от изкопаемите горива, които са в основата на проблема.
Все още използваме повече изкопаеми горива от когато и да е било, без да има изглед да се откажем от навика в близко бъдеще, писа колумнистът на Bloomberg Opinion Хавиер Блас.
Според изследване на Imperial College London светът разполага с по-малко от десетилетие вредни емисии в своя т. нар. „въглероден бюджет“, преди шансовете за задържане на 1,5С да бъдат изгубени завинаги. Нито една държава не прави достатъчно, за да избегне тази съдба, според данни на Climate Action Tracker.
