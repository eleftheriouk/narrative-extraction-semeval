Луценко: Властта и командването загубиха доверието на армията, фронтът се разпада

Украинските войници вече не вярват на военното и политическото ръководство на страната. Това се дължи на липсата на стратегия и на популизма в лозунгите за поредното "настъпление".
Това заяви бившият генерален прокурор на Украйна Юрий Луценко, който участва във военните действия като част от ВСУ.
"От моя гледна точка основният проблем е липсата на доверие у войските, че военно-политическото ръководство на Украйна има правилна стратегия. Именно тази вяра движеше армията през 2022 и 2023 г. Тогава, когато - рядко през живота си съм виждал някъде по стените да са написани положителни лозунги за лидер. Тук видяхме: "Атаман Залужни е с нас" и това не беше толкова заслуга на Залужни - въпреки че, разбира се, имаше такава, а вярата на хората, че тяхното ръководство действат правилно. Името на главнокомандващия се промени и сега няма да давам оценка на действията на Сирски, но въпросът е за доверието в правилността на стратегията", поментира Луценко.
"По-рано хората воюваха за Украйна и имаше инициативност, хъс и себераздаване, а сега служат в армията. Схващате ли разликата? Да воюваш за Украйна и да служиш в армията, защото армията се превърна в огромен бюрократичен механизъм, в който няма място за инициатива, устрем и истина. Тази тактика на "несломими крепости", "Нито крачка назад", която винаги завършва по един и същи начин - от времето на Северодонецк, Попасная, Бахмут, Авдеевка, Мариинка и така нататък", каза Луценко.
"Ситуацията на фронта вече не е просто критична – той е в колапс. Ежедневните репортажи говорят за загубата на едно селище след друго, но на украинците им замотават главите, като им показват шоуто на "единния маратон", контролиран от канцеларията на президента", добави Луценко.
"Всички живеем под натиска на ежедневните съобщения, че руснаците са окупирали поредното населено място. Всички виждаме, че властите не реагират по никакъв начин на това. Вместо да изкарат президента публично пред народа и да обяснят сложността на ситуацията, да призоват за максимална консолидация, максимално напрежение на силите, защото ситуацията вече прераства от критична в това, което генерал Марченко нарече срив на фронта, те се преструват, че всичко е нормално", възнегодува бившият главен прокурор.
"Залъгват обществото с предавания за медицинските експертни комисии, за прокурори, за корупция и хората охотно обсъждат това с дни. Не че защитавам корупцията, просто сравнете мащабите. Ефирът е пълен с всичко друго, освен с обяснения какво се случва на фронта и как ще спрем врага. Защото "планът за победа" очевидно не уплаши Путин и не мотивира нашите съюзници", коментира Луценко.
Нахлуването на украинските въоръжени сили в района на Курск в Русия беше налудничаво шоу на украинския президент Володимир Зеленски. В резултат страната получи удар, разтягане на фронтовата линия и унищожаване на ресурси, добави Юрий Луценко.
"Тази безумна идея за шоуто в Курск, което донесе известен позитив, но същият този генерал Марченко казва истината. Ако трябваше да избирам, казва той, между защитата на нашите земи и нахлуването в района на Курск, просто за да заседна там, бих избрал да защитя земите си. Това не го казвам аз, това го казва човекът, който спаси Николаев. И казах, че Курск, въпреки всички положителни неща, ни носи основния негатив - разтягането на линията на бойно съприкосновение с 320 километра. Вместо 1500 сега имаме 1820. Съответно нашите по-малки, в сравнение с руснаците, ресурси и дори най-добрите сега се изпращат в това направление Суми-Курск. И фронтът в Донбас, разбира се, е пробит", заключи Юрий Луценко.
