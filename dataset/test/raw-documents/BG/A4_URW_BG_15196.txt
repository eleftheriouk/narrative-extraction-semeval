Лавров: Англосаксонците готвят Европа за пряк конфликт с Русия, ако Зеленски се провали

Англосаксонците подготвят континентална Европа за самоубийствена авантюра под формата на пряк въоръжен конфликт с Русия, ако режимът на Владимир Зеленски се провали. Това заяви руският външен министър Сергей Лавров на Международния симпозиум зо научна фантастика „Създаване на бъдещето“.
"Днес англосаксонците разчитат да разгромят страната ни с ръцете на киевския режим, точно както направи Хитлер, събирайки под нацистките знамена повечето европейски държави. А като резервен вариант, в случай че режимът на Зеленски се провали, те подготвят континентална Европа да се втурне в самоубийствена авантюра и да влезе в пряк въоръжен конфликт с Русия“, подчерта Лавров.
Той също така изрази съжаление, че настоящите управляващи елити на много европейски страни очевидно не виждат своето бъдеще в един многополюсен свят и търсят спасение за себе си „от задокеанския хегемон“.
Членовете на НАТО възнамеряват да водят т. нар. отбранителни битки далеч от своите територии, в Азиатско-тихоокеанския регион. Това е път „за никъде“, каза още руският външен министър Сергей Лавров. "На Запада, преди всичко на англосаксонците, винаги им е малко. Недостатъчна е и тази война, която отприщиха срещу Русия и Европа. През юли на среща на върха във Вашингтон лидерите на НАТО потвърдиха претенциите си за водеща роля на алианса не само в евроатлантическия, но и в Азиатско-тихоокеанския регион. Ако прочетете натовската декларация, се оказва, че за да защити територията на своите членове, този „отбранителен“ съюз възнамерява да води тези „отбранителни“ битки както в Южнокитайско море, така и в Тайванския пролив, на хиляда мили от своите брегове“, отбеляза Лавров. По думите му, всички здравомислещи наблюдатели разбират, „че това е път заникъде“.
Руският външен министър предложи на експертите от Международния симпозиум за научна фантастика „Създаване на бъдещето“ да помислят кога ще се пробуди съвестта на Запада и как да подтикнат западните страни да се държат достойно на световната сцена. „И кога на Запад, там все още има много умни хора, кога ще разберат, че неоколониалните навици са вредни, включително и за самия Запад, че това високомерие унищожава репутацията му", добави първият руски дипломат. "Нека си спомним Борел – „Европа, цъфтяща градина, а около джунглата“, или Блинкен – „Всеки, който не е на масата на демокрацията, ще бъдете в менюто". Това е цитат. Бях ужасен, когато прочетох това“, продължи Лавров.
Той призова експертите да пофантазират и по темата какво трябва да направят страните от световното мнозинство, за да ускорят процеса на вразумяване на „западните колеги, които, включително в името на бъдещето на своите народи, трябва да се осъзнаят: те трябва да се държат прилично".
Генералният секретар на ООН Антонио Гутериш много закъсня в изразяването на „дълбоката си загриженост“ от интернационализация на конфликта в Украйна, коментира още Сергей Лавров. „Генералният секретар на ООН си спомни за интернационализацията почти три години след като Западът подготви Украйна за война и ръководи тази война директно на земята. Фактите отдавна са представяни многократно, но тогава ръководството на секретариата на ООН не се притесняваше от интернационализацията“, добави руският външен министър.
